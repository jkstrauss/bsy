**אֶ**ת־חֻקֶּֽיךָ אֶשְׁמֹר[^1.1]\
מָתַי אָבוֹא וְאֶרְאֶה[^1.2]\
**יַ**צֵּב[^1.3.1] גְּבוּל[^1.3.1-2] הַר־מוֹר[^1.3.3-4]\
יִסַּח[^1.4.1] כָּל־בֵּית גֵּאֶה[^1.4]

For your statutes, I am in suspense\
O when will I arrive and see\
He will erect 'round Moriah a fence\
Decimate the house of all haughty

**בְּ**בֹא כָל־יִשְׂרָאֵל[^2.1]\
לֵרָאוֹת אֶת־פְּנֵי אֲדוֹנָיו[^2.2]\
**וְ**נֶֽגֶד כָּל־יִשְׂרָאֵל[^2.3]\
יָאֵר אֲלֵיהֶם פָּנָיו[^2.4]

At the arrival of all Israel\
To appear before its Master\
Then before all of Israel\
He will show His face with favor

**גְּ**דוֹר פִּרְצָתֵֽנוּ\
מִבְצָרֵֽנוּ תְאַמֵּץ\
**סֵֽ**תֶר הֱוֵה־לָֽנוּ[^3.3]\
כַּלֵּה שֹׁד וָמֵץ[^3.4]

For our breach, construct a wall\
To our stronghold, do give might\
A shelter You will be for us all\
Finish off plunderer and parasite

**דּ**וֹבֲבִים בְּכָל־צַד[^4.1]\
מְקַבְּלִים שְׂכַר[^4.2.1-2] דָּבָר[^4.2.3]\
**פָּ**רָשַׁת הַמֶֶּֽלֶךְ כֵּיצַד[^4.3]\
כְּאִלּוּ נַעֲשָׂה כְבָר

In every direction enunciating\
Receiving the reward of the matter\
How to read the chapter of the king\
Having been done to the letter

**הַ**קְהֵל אַחַר יוֹם־טוֹב\
בְּמֹעֵד שְׁנַת הַשְּׁמִטָּה[^5.2]\
**קְ**רִיאַת לֶֽקַח־טוֹב[^5.3]\
בְּעֶזְרַת נָשִׁים לְמַֽטָּה[^5.4.3]

The assembly - when the first day ends\
During Sukkoth after the sabbattical year\
The reading of the best of dividends\
In the women's forecourt - to hear

**וְ**כֹל פָּטוּר מֵרְאִיָּה[^6.1]\
אֵינוֹ שׁוֹמֵֽעַ קְרִיאָה[^6.2.3]\
**לְ**בַד מֵאִשָּׁה רְאוּיָה[^6.3.3]\
וְכָל־טַף בְּלִי טוּמְאָה[^6.4]

All absolved from appearing\
Need not assemble to hear\
Besides women who are fitting\
And children - from impurity clear

**זְ**מַנָּהּ[^7.1.1] אֲשֶׁר הִגִּֽיעַ[^7.1.2-3]\
בְּבִימַת עֵץ עוֹסְקִים[^7.2]\
**וְ**קֹֽדֶם יֵשׁ לְהַמְנִֽיעַ[^7.3.3]\
שֶׁלֹּא יְהוּ דְחוּקִים[^7.4]

When the time comes, finally\
A wooden platform - they assemble\
But not prior or too early\
So the space will be ample

**חַ**זַּן הַכְּנֶֽסֶת[^8.1]\
נוֹטֵל סֵֽפֶר עֲזָרָה[^8.2.2-3]\
**נ**וֹתֵן לְרֹאשׁ כְּנֶֽסֶת[^8.3.2-3]\
לַרְבּוֹת בַּמֶּֽלֶךְ שְׂרָרָה[^8.4]

The overseer of the assembly\
Lifts up the Temple scroll\
Hands it to the head of the assembly\
To elevate the king's role

**ט**וֹעֲנוֹ[^9.1.1] כֹהֵן שֵׁנִי[^9.1.2-3]\
וְאַחֲרָיו כֹּהֵן הָרֹאשׁ[^9.2.2-3]\
**יִ**תֵּן חֶֽבֶר[^9.3.2] כְּתָבָֽנִי[^9.3.2-3]\
לְנֶֽכֶד שָׂחַק בִּבְרוֹשׁ[^9.4.2-3]

Then the second kohen bears it\
And the head priest does deliver\
Inscribed by Moses - a sacred writ\
To the seed of David, cypress waver

**יְ**קַבֵּל תּוֹרָה עוֹמֵד[^10.1]\
בְּחִירָה לֵישֵׁב מִמֶּֽנּוּ[^10.2]\
**מְ**בָרֵךְ הֲכָנָה לְלַמֵּד[^10.3.3]\
אֲשֶׁר בָּֽחַר בָּֽנוּ[^10.4]

Receiving the Torah while standing\
The choice to sit is his option\
Blessing to prepare for teaching\
He Who chose us as His nation

**כֵּֽ**פֶל תּוֹרָה[^11.1.1-2] מַתְחִיל[^11.1]\
עַד סוֹף קְרִיאַת שְׁמַע[^11.2]\
**וְ**אֵת הָאֲדָמָה תַּנְחִיל[^11.3]\
אִם שָׁמֺֽעַ תִּשְׁמַע[^11.4]

He opens with Deutoronomy\
Until the Shema's conclusion\
Then, "In the land autonomy\
If, to His command is your attention"

**לְ**צָרֵף פַּרְשִׁיּוֹת מַעֲשֵׂר\
בִּרְאֵה וּבְכִי תָבוֹא[^12.2]\
**ס**וּסִים רַק חָסֵר[^12.3.3]\
אַף שֶׁבַּתָּֽוֶךְ[^12.4.2] מִכְתָּבוֹ[^12.4.3]

To adjoin the tithe chapters\
In Re'eh and Ki Thavoh\
"Limit horses and riders"\
It is written in the middle, though

**מֶֽ**לֶךְ גּוֹמֵר אַזְהָרוֹת\
בְּעִנְיַן בְּרָכוֹת וּקְלָלוֹת[^13.2]\
**בְּרָ**כוֹת[^13.3.1] וְגַם תּוֹרוֹת\
בִּלְשׁוֹן־קֹֽדֶשׁ מְמֻלָּלוֹת[^13.4]

The king concludes the warnings\
With "blessings and curses"\
The blessings and the readings\
In the Holy Tounge he expresses

**נָ**טַע בְּתוֹכֵֽנוּ פּוֹצֶה[^14.1][^14.1.3][^14.1]\
וּמִתְפַּלֵּל עַל עֲבוֹדוֹת[^14.2]\
**יִ**שְׂרָאֵל עַמְּךָ תִּרְצֶה[^14.3]\
וּלְךָ נָאֶה לְהוֹדוֹת[^14.4]

Nota B'thochenu, he does recite\
Then prays regarding the services\
With your people Israel find delight\
The thanksgiving prayer he blesses

**סֵֽ**דֶר בִּרְכַּת מוֹעֵד[^15.1]\
עוֹרֵךְ בְּנִיב[^15.2.2] וְהִגָּיוֹן[^15.2.3][^15.2]\
**שְׁ**מֹר אֹֽהֶל מוֹעֵד[^15.3.]\
גוֹמֵר הַשּׁוֹכֵן בְּצִיּוֹן

The order of the festival blessing\
Arranged with word and concentration\
O guard the tent of meeting\
And finishes, "Dweller of Zion"

**עֺ**ז תִּתֵּן לְמַלְכֶּֽךָ[^16.1]\
הַבּוֹחֵר בְּיִשְׂרָאֵל\
**רִ**צּוּי[^16.3.1] שְׁלוּחֵי עֲבֺדָתֶֽךָ[^16.3.2-3][^16.3]\
מְקַדֵּשׁ הַכֹּהֲנִים[^16.4.1-2] הוֹאֵל[^16.4.3][^16.4]

Give strength to Your regents\
O Elector of Israel\
The appeasement of your priestly agents\
O Sanctifier of priests take well

**פּ**וֹתֵֽחַ פִּיו בְּשַׁוְעָה[^17.1]\
עַד תְּפִלָּתוֹ כִּלָּה\
**אֶ**ת־עַמְּךָ הוֹשִֽׁיעָה[^17.3]\
בָּרוּךְ שׁוֹמֵֽעַ תְּפִלָּה[^17.4]

Opening his mouth with entreaties\
Until his prayer's conclusion\
O save your nation from calamities\
Blessed be The Listener of Supplication

**צֵ**את שַׁבַּת הָאָֽרֶץ[^18.1]\
לִקְבּֽוֹעַ יִרְאָה בְרוּרָה[^18.2]\
**לִ**שְׁמֽוֹעַ נִין[^18.3.2] פֶּֽרֶץ[^18.3.3]\
כִּבְסִינַי מִפִּי גְבוּרָה[^18.4.3][^18.4]

When the land concludes its resting\
Heaven's awe impressed with clarity\
By hearing Peretz's offspring\
As if by Sinai direct from the Deity

**קְ**שׁוֹב[^19.1.1] עֵת שַׁוְּעָם[^19.1][^19.1.3]\
כְּאִלּוּ הִקְטִירוּ נָטָף[^19.2.3]\
**הַ**קְהֵל אֶת־הָעָם[^19.3]\
הָאֲנָשִׁים וְהַנָּשִׁים וְהַטָּף[^19.4]

Be attentive when they shout\
Like the Ketores's sweet scents\
Gather in the entire nation\
The men, women, and infants

**רֹ**עֵה יִשְׂרָאֵל הַאֲזִֽינָה[^20.1]\
הֲשִיבֵֽנוּ[^20.2.1] הָאֶזְרָח וְהַגֵּר[^20.2.3]\
**לָֽ**מָּה יֹאמְרוּ אַיֵּה־נָא[^20.3]\
בַּגּוֹיִם[^20.4.1] מְהֵרָה תְמַגֵּר[^20.4.2-3]

Shepard of Israel O hear me\
Return us - native and proselyte\
Why tolerate the blasphemy\
By nations You soon will fight

**שִׂ**מְחַת עוֹלָם[^21.1.2] כַּתְּרֵם[^21.1][^21.1.3]\
פְּדוּיֶיךָ בְּרִנָּה יְשׁוּבוּן[^21.2]\
**וְ**אֶת־סֻכַּת[^21.3.2] דָּוִיד[^21.3.2-3] הָרֵם[^21.3.4][^21.3]\
בְּשֵׂיבָה עוֹד יְנוּבוּן[^21.4]

Eternal joy around them encircle\
Your redeemed with song will come back\
Also uplift David's Tabernacle\
In old age, they will not slack

**תְּ**אֵבֵי יִשְׁעֲךָ קְנֵה\
עֲנֵם[^22.2.1] גּֽוּשׁוּ הֲלֹם[^22.2.3]\
**יְ**רוּשָׁלִַם עִירְךָ בְּנֵה[^22.3]\
פְּרוֹשׂ עָלֶֽיהָ שָׁלוֹם[^22.4]

Those desiring Your salvation acquire\
Tell them, "Return; be near"\
Build Jerusalem, burnt by fire\
Spread peace upon her there

[^1.1]: תהלים קי"ט ח'
[^1.1.3]: משמע עשיה בפועל וגם צפיה כמו ואביו שמר את הדבר
[^1.2]: כעין תהלים מ"ב ג'
[^1.3.1-2]: כעין משלי ט"ו כ"ב
[^1.3.1]: יעמיד
[^1.3.3-4]: הר המריה שהוא הר הבית
[^1.4]: משלי שם
[^1.4.1]: ענין איבוד
[^2.1]: דברים ל"א י"א בדרך מליצה
[^2.2]: כעין שם בדרך מליצה
[^2.3]: כעין שם בדרך מליצה
[^2.4]: כעין ברכת כהנים יאר ה' פניו אליך במדבר ו' כ"ה ועיין ישעיה נ"ב ח' כי עין בעין יראו בשוב ה' ציון
[^3.3]: כעין ישעיה ט"ז ד'
[^3.4]: כעין שם
[^4.1]: מדברים בכל רוחות העולם
[^4.2.1-2]: יש להם שכר ונשלמה פרים שפתינו
[^4.2.3]: יש בכוונה ב' פשטים במילת דבר א' שכר כמו עשיית הדבר בפועל וב' שכר הדבור כמו וזה דבר השמטה
[^4.3]: משנה סוטה דף מא והוא ענין הקהל שהוא על ידי המלך
[^5.3]: כינוי לתורה כעין משלי ד' ב'
[^5.2]: דברים ל"א י"א מקץ שבע שנים במעד שנה השמטה בחג הסכות ושנת השמטה היינו לאחר שנת השמטה ולא בתחלתו מדכתיב מקץ שבע שנים עיין מסכת סוטה מ"א.
[^5.4.3]: עזרת נשים למטה בהר מעזרת ישראל
[^6.1]: כל האמורים במשנה ריש חגיגה חרש שוטה עבד סומא חולה וזקן וכן שומע ואינו מדבר (שם דף ג')
[^6.2.3]: של הקהל
[^6.3.3]: טהורה
[^6.4]: הוא הדין שגדולים טמאים פטורים
[^7.1.1]: של פרשת המלך
[^7.1.2-3]: אסתר ט' א'
[^7.2]: שעליה תהיה הקריאה
[^7.3.3]: אין לעשותו
[^7.4]: טעם הירושלמי למה אין עושין הקהל ביום טוה מפני דוחק העזרה ותוספות פירשו משום דכתיב במועד ודרשינן בתוך המועד ולא בתחלתו ממש ולזה יש לפרש שלא יהיו המקראות דחוקים
[^8.1]: פרש"י בסוטה דף מ' שמש
[^8.2.2-3]: עיין רש"י בבא בתרא י"ד. ספר שכתב משה ובו קורין בעזרה [של נשים] פרשת המלך בהקהל נ"א סֵֽפֶר עֶזְרָא על פי מועד קטן י"ח: במשנה
[^8.3.2-3]: לפרש"י שם הוא מה שאנו קורין גבאי
[^8.4]: שם בגמרא דף מ"א כולה משום כבוד המלך ופרש"י בדף מ' שמראין את מעלותיו מעלה למעלה ממעלה
[^9.1.1]: נשא אותו כמו טענו את בעירכם בראשית מ"ה י"ז
[^9.1.2-3]: סגן כהן גדול
[^9.2.2-3]: כהן גדול
[^9.3.2]: משה
[^9.3.2-3]: כאלו התורה אומרת כן כמו במשלי ח' כד"ב ה' קנני ועיין בדברי רש"ר הירש על דברים ל"א י' שאפשר שכוונת הכתוב של תקרא את התורה הזאת הוא לאותו ספר תורה שכתבו משה במקרא שלפני פניו באותה פרשה ויכתב משה את התורה הזאת שנתנה בארון אם מותר להוציאו להקהל או שהוא קאי על ספר תורה שנתנה לשבט לוי וכן משמע מרש"י ב"ב דף י"ד בפירוש. אשרי עין שראתה כתב ידו של משה רבינו ונזכה לראותה בב"א
[^9.4.1]: זרע כמו ולניני ולנכדי בראשית כ"א כ"ג
[^9.4.2-3]: דוד כמו שכתוב ודוד וכל־בית ישראל משחקים לפני ה' בכל עצי ברושים וגו' שמואל ב' ו' ה' והמלך הוא נכדו
[^10.1]: משנה במסכת סוטה שם
[^10.2]: שם. אם רצה לישב הרשות בידו
[^10.3.3]: קודם הקריאה הנקרא למוד שנאמר למען ילמדון ודרשינן יְלַמֵּדוּן
[^10.4]: רמב"ם פ"ג ה"ד מהלכות חגיגה
[^11.1]: משנה שם שמתחיל מאלה הדברים שהוא תחלת הספר
[^11.1.1-2]: כינוי למשנה תורה
[^11.2]: פרשת שמע ישראל והיינו עד דברים ה' ט'
[^11.3]: שכר עשית המצות למען ירבו ימיכם וגו'
[^11.4]: היינו דברים י"א יג-כא
[^12.2]: לפרש"י על המשנה בסוטה שם קרא פרשת מעשר בפרשת ראה (דברים ט"ז כ"ב-כ"ט) סמוך לפרשת מעשר בכי תבא (כ"ו י"ב-ט"ז) אע"פ שקורא אשימה עלי מלך (י"ז י"ד-כ') שמקומו ביניהם אחר כן
[^12.3.3]: ממעט כמו קהלת ואיננו חָסֵר לנפשו מכל אשר יתאוה קהלת ו' ב'
[^12.3]: רמז לפרשת אשימה עלי מלך שקורא לאחר פרשיות מעשר ושם כתוב רק לא ירבה לו סוסים וגו' דברים י"ז ט"ז
[^12.4.2]: באמצע
[^12.4.3]: מקום כתיבתו
[^13.2]: כ"ז א'-כ"ח ס"ט
[^13.3.1]: לפניה ולאחריה
[^13.4]: משנה בריש אלו נאמרין סוטה דף ל"ב והרמב"ם בהלכה ה' כתב שגם בברכות דינא הכי
[^13.4.3]: נאמרות
[^14.1]: כמו שאר קורא בתורה
[^14.1.3]: פותח ובמקרא ברוב מקומות הוא בענין פתיחת הפה
[^14.1]: סדר הברכות נמצא ברמב"ם שם ה"ד
[^14.2]: ברכת רצה עד שאותך לבדך ביראה נעבוד
[^14.3]: היפוך של רצה וכו' בעמך ישראל
[^14.4]: ברכת מודים עד ולך נאה להודות
[^15.1]: אתה בחרתנו עד מקדש ישראל והזמנים
[^15.2]: כעין שוע אערך בניב והגיון מפיוט אדר והוד (1.2.2-4) לרבי שמעון בן יצחק שאומרים בקרובות ליום ב' של ר"ה
[^15.2.2]: בדבור כמו בורא נוב [ניב] שפתים ישעיה נ"ז י"ט
[^15.2.3]: מחשבה כמו והגיון לבי לפניך תהלים י"ט ט"ו
[^15.3.]: המקדש הנקרא אהל מועד
[^16.1]: כעין שמואל א ב' י' והוא תפלה על ישראל שתעמוד מלכותם
[^16.3]: תפלה על הכהנים
[^16.3.1]: גמר הכשר קרבן נקרא הרצאה כמו בזבחים דף ט"ו
[^16.3.2-3]: דכהנים שלוחי דרחמנא נינהו במסכת קדושין דף כ"ג
[^16.4]: אתה מקדש הכהנים תמצא חן בעבודתם
[^16.4.1-2]: רמז לחתימת הברכה מקדש הכהנים רמב"ם שם
[^16.4.3]: לשון רצון כמו הואל וברך את בית עבדך שמואל ב' ז' כ"ט
[^17.1]: לשון הרמב"ם מתחנן ומתפלל בה כפי מה שהוא יכול
[^17.3]: עוד שם הושע ה' את עמך ישראל שעמך צריכין להושע
[^17.4]: זהו החתימה
[^18.1]: חוזר ומפרש שבעת צאת העם עוד למלאכת הארץ
[^18.2]: לשון הרמב"ם ה"ו לשמוע באימה ויראה וגילה ברעדה כיום שניתנה בו בסיני
[^18.3.2]: זרע
[^18.3.3]: בן יהודה ראש משפחת מלכות בית דוד כמו שמיוחס בסוף מגלת רות
[^18.4.3]: כינוי להקב"ה
[^18.4]: לשון הרמב"ם שם כיום שניתנה בו בסיני וכו' ויראה עצמו כאילו עתה נצטוה בה ומפי הגבורה שומעה שהמלך שליח הוא להשמיע דברי הﭏ
[^19.1]: עכשיו מתפללין על הגאולה
[^19.1.1]: שמע
[^19.1.3]: קריאה כמו שאומרים בברכת גאלה בעת שועם אליו
[^19.2.3]: אחת מסממני קטרת בשמות ל' ל"ד
[^19.3]: דברים ל"א י"ב בדרך מליצה אתה ה' עשה ההקהל כי אנו מושבעין ועומדין שלא לעלות בחומה
[^19.4]: שם
[^20.1]: תהלים פ' ב'
[^20.2.1]: שם פסוקים ח' וכ'
[^20.2.3]: בהקהל כתוב הקהל את העם האנשים והנשים והטף וגרך אשר בשעריך וכבר הזכרנו האנשים והנשים והטף עכשיו נבקש רחמים על הגר 
[^20.3]: למענך עשה ולא לנו כעין תהלים קט"ו א'-ב' לא לנו ה' לא לנו כי לשמך תן כבוד וגו' למה יאמרו בגוים איה נא ﭏהיהם
[^20.4.1]: כעין שם למה יאמרו בגוים
[^20.4.2-3]: כעין ברכת המינים בתפלה
[^21.1]: כעין ישעיה ל"ה י' ונ"א י"א ושמחת עולם על ראשם
[^21.1.2]: שלא תפסיק
[^21.1.3]: על ראשם ככתר
[^21.2]: שם ושם ופדויי ה' ישובון ובאו ציון ברנה
[^21.3]: כעין עמוס ט' י"א אקים את סכת דויד הנפלת
[^21.3.2]: רמז לחג הסכות
[^21.3.2-3]: בית המקדש
[^21.3.4]: תגביה כעין אקים שבמקרא
[^21.4]: כעין תהלים צ"ב ט"ו ולא תתקיים עוד קללת ונושנתם
[^22.2.1]: אמור להם
[^22.2.3]: פה
[^22.3]: כעין תהלים קמ"ז ב' בונה ירושלם ה' וכעין תפלה י"ח ולירושלם עירך ברחמים תשוב וכו' ובנה אותה
[^22.4]: מעין החתימה
