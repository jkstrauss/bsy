**אֶ**ת חֻקֶּֽיךָ אֶשְׁמֹר[^1.1.3][^1.1]\
מָתַי אָבוֹא וְאֶרְאֶה[^1.2]\
**יַ**צֵּב[^1.3.1] גְּבוּל[^1.3.1-2] הַר הַמּוֹר[^1.3.3-4]\
יִסַּח[^1.4.1] כָּל בֵּית גֵּאֶה[^1.4]

For your statutes, I am in suspense\
O when will I arrive and gaze\
Erected 'round Moriah a fence\
The house of the haughty He'll raze

**בְּ**בֹא כָל יִשְׂרָאֵל[^2.1]\
לֵרָאוֹת אֶת פְּנֵי אֲדוֹנָיו[^2.2]\
**וְ**נֶֽגֶד כָּל יִשְׂרָאֵל[^2.3]\
יָאֵר אֲלֵיהֶם פָּנָיו[^2.4]

At the arrival of all Israel\
To appear before its Master\
Then before all of Israel\
He will show His face with favor

**גְּ**דוֹר אֶת פִּרְצָתֵֽנוּ[^3.1]\
וּבִרְכַּֽיִם כֹּשְׁלוֹת אַמֵּץ[^3.2]\
**סֵֽ**תֶר הֱוֵה לָֽנוּ[^3.3]\
כַּלֵּה שֹׁד וָמֵץ[^3.4]

For our breach, construct a wall\
To the week-kneed O give might\
A shelter You will be for us all\
Finish off plunderer and parasite

**דּ**וֹבֲבִים[^4.1.1] בְּכָל צַד[^4.1]\
מְקַבְּלִים שְׂכַר[^4.2.1-2] דָּבָר[^4.2.3]\
**פָּ**רָשַׁת הַמֶֶּֽלֶךְ כֵּיצַד[^4.3]\
כְּאִלּוּ נַעֲשָׂה כְבָר

In every direction enunciating\
Receiving the reward of the matter\
"How's read the chapter of the king?"\
As if it was done to the letter

**הַ**קְהֵל מוֹצָאֵי יוֹם טוֹב[^5.1.2-4]\
בְּמֹעֵד שְׁנַת הַשְּׁמִטָּה[^5.2]\
**קְ**רִיאַת לֶֽקַח טוֹב[^5.3.2-3]\
בְּעֶזְרַת נָשִׁים[^5.4.1-2] לְמַֽטָּה[^5.4.3]

Assemble when the first day ends\
At Sukkoth after the sabbattical year\
The reading of the best of dividends\
In the women's forecourt - to hear

**וְ**כֹל פָּטוּר מֵרְאִיָּה[^6.1]\
אֵינֶֽנּוּ שׁוֹמֵֽעַ קְרִיאָה[^6.2.3]\
**לְ**בַד מֵאִשָּׁה רְאוּיָה[^6.3.3]\
וְכָל טַף בְּלִי טוּמְאָה[^6.4]

All absolved from appearing\
Need not assemble over there\
Besides women who are fitting\
And children - from impurity clear

**זְ**מַנָּהּ[^7.1.1] אֲשֶׁר הִגִּֽיעַ[^7.1.2-3]\
בְּבִימַת עֵץ עוֹסְקִים[^7.2]\
**וּ**בְטֶֽרֶם יִקְרַב[^7.3.1-2] לְהַמְנִֽיעַ[^7.3.3]\
שֶׁלֹּא יְהוּ דְחוּקִים[^7.4]

Finally, when the time arrives\
A wooden platform - they assemble\
But not before the time arrives\
Circulation in the forecourt to enable

**חַ**זַּן[^8.1.1] עִסְקֵי הַכְּנֶֽסֶת[^8.1]\
נוֹטֵל סֵֽפֶר עֲזָרָה[^8.2.2-3]\
**נ**וֹתֵן לְרֹאשׁ כְּנֶֽסֶת[^8.3.2-3]\
לַרְבּוֹת בַּמֶּֽלֶךְ שְׂרָרָה[^8.4]

The overseer of the assembly\
Lifts up the Temple scroll\
Hands it to the head of the assembly\
To elevate the king's lofty role

**ט**וֹעֲנוֹ[^9.1.1] כֹהֵן שֵׁנִי[^9.1.2-3]\
וְשֶֽׁמֶן הַטּוֹב עַל הָרֹאשׁ[^9.2]\
**יִ**תֵּן חֶֽבֶר[^9.3.2] כְּתָבָֽנִי[^9.3.2-3]\
לְנֶֽכֶד[^9.4.1] שָׂחַק בִּבְרוֹשׁ[^9.4.2-3]

Then the assistant kohen bears it\
And the anointed priest does deliver\
Inscribed by Moses - a sacred writ\
To the seed of David, cypress waver

**יְ**קַבֵּל תּוֹרָה עוֹמֵד[^10.1]\
בְּחִירָה לֵישֵׁב מִמֶּֽנּוּ[^10.2]\
**מְ**בָרֵךְ הֲכָנָה לְלַמֵּד[^10.3.3]\
אֲשֶׁר בָּֽחַר בָּֽנוּ[^10.4]

Receiving the Torah while standing\
Reading while sitting - his option\
Blessing to prepare for teaching\
"He Who chose us as His nation"


**כֵּֽ**פֶל תּוֹרָה[^11.1.1-2] מַתְחִיל[^11.1]\
עַד סוֹף קְרִיאַת שְׁמַע[^11.2]\
**וְ**אֵת הָאֲדָמָה יַנְחִיל[^11.3]\
אִם שָׁמֺֽעַ תִּשְׁמַע[^11.4]

He opens with Deutoronomy\
Until the Shema's conclusion\
Then, "In the land autonomy\
If, to His command is your attention"

**לְ**צָרֵף עֶרְכֵי[^12.1.2] מַעֲשֵׂר\
בִּרְאֵה וּבְכִי תָבוֹא[^12.2]\
**ס**וּסִים רַק חָסֵר[^12.3.3][^12.3]\
אַף שֶׁבַּתָּֽוֶךְ[^12.4.2] מִכְתָּבוֹ[^12.4.3]

To adjoin the tithe chapters\
In Re'eh and Ki Thavoh\
"Limit horses and riders"\
It is written in the middle, though

**מֶֽ**לֶךְ גּוֹמֵר לִקְרוֹת[^13.1]\
בְּעִנְיַן בְּרָכוֹת וּקְלָלוֹת[^13.2]\
**בְּרָ**כוֹת[^13.3.1] וְגַם תּוֹרוֹת\
בִּלְשׁוֹן קֹֽדֶשׁ מְמֻלָּלוֹת[^13.4.3][^13.4]

The king concludes all the warnings\
With the "blessings and curses"\
The blessings and also the readings\
In the Holy Tounge he expresses

**נָ**טַע בְּתוֹכֵֽנוּ[^14.1.1-2] פּוֹצֶה[^14.1.3][^14.1]\
וּמִתְפַּלֵּל עַל עֲבוֹדוֹת[^14.2]\
**יִ**שְׂרָאֵל עַמְּךָ תִּרְצֶה[^14.3]\
וּלְךָ נָאֶה לְהוֹדוֹת[^14.4]

Nota B'thochenu, he does recite\
Then prays regarding the services\
With your people Israel find delight\
The thanksgiving prayer he blesses

**סֵֽ**דֶר בִּרְכַּת מוֹעֵד[^15.1]\
עוֹרֵךְ בְּנִיב[^15.2.2] וְהִגָּיוֹן[^15.2.3][^15.2]\
**שְׁ**מֹר אֹֽהֶל מוֹעֵד[^15.3.2-3]\
חוֹתֵם הַשּׁוֹכֵן בְּצִיּוֹן

The order of the festival blessing\
Words expressed in concentration\
O guard the tent of meeting\
And finishes, "Dweller of Zion"

**עֺ**ז תִּתֵּן לְמַלְכֶּֽךָ[^16.1]\
אַתָּה הַבּוֹחֵר בְּיִשְׂרָאֵל\
**רִ**צּוּי[^16.3.1] שְׁלוּחֵי עֲבֺדָתֶֽךָ[^16.3.2-3][^16.3]\
מְקַדֵּשׁ הַכֹּהֲנִים[^16.4.1-2] הוֹאֵל[^16.4.3][^16.4]

Give strength to Your regents\
O Elector of Israel\
The appeasement of your agents\
O Sanctifier of priests take well

**פּ**וֹתֵֽחַ פִּיו בְּשַׁוְעָה[^17.1]\
עַד תְּפִלָּתוֹ כִּלָּה\
**אֶ**ת עַמְּךָ הוֹשִֽׁיעָה[^17.3]\
בָּרוּךְ שׁוֹמֵֽעַ תְּפִלָּה[^17.4]

Opening his mouth with entreaties\
Until his prayer's conclusion\
O save your nation from calamities\
Blessed be The Listener of petition

**צֵ**את שַׁבַּת הָאָֽרֶץ[^18.1]\
לִקְבּֽוֹעַ יִרְאָה בְרוּרָה[^18.2]\
**לִ**שְׁמֽוֹעַ נִין[^18.3.2] פֶּֽרֶץ[^18.3.3]\
כִּבְסִינַי מִפִּי גְבוּרָה[^18.4.3][^18.4]

When the land concludes its resting\
Heaven's awe impressed with clarity\
By hearing Peretz's offspring\
As if by Sinai direct from the Deity

**קְ**שׁוֹב[^19.1.1] עֵת שַׁוְּעָם[^19.1.2-3][^19.1]\
כְּאִלּוּ הִקְטִירוּ נָטָף[^19.2.3]\
**הַ**קְהֵל אֶת הָעָם[^19.3]\
הָאֲנָשִׁים וְהַנָּשִׁים וְהַטָּף[^19.4]

Be attentive to their supplication\
Like to incence's sweet scents\
Gather in the entire nation\
Men, women, children and infants

**רֹ**עֵה יִשְׂרָאֵל הַאֲזִֽינָה[^20.1]\
הֲשִיבֵֽנוּ[^20.2.1] הָאֶזְרָח וְהַגֵּר[^20.2.3]\
**לָֽ**מָּה יֹאמְרוּ אַיֵּה נָא[^20.3]\
בַּגּוֹיִם[^20.4.1] מְהֵרָה תְמַגֵּר[^20.4.2-3]

Shepard of Israel O hear me\
Return us - native and proselyte\
Why tolerate the blasphemy\
By nations You soon will fight

**שִׂ**מְחַת עוֹלָם[^21.1.2] כַּתְּרֵם[^21.1.3][^21.1]\
פְּדוּיֶיךָ בְּרִנָּה יְשׁוּבוּן[^21.2]\
**וְ**אֶת סֻכַּת[^21.3.2] דָּוִיד[^21.3.2-3] הָרֵם[^21.3.4][^21.3]\
בְּשֵׂיבָה עוֹד יְנוּבוּן[^21.4]

Eternal joy 'round them encircle\
The redeemed with song will be back\
Also uplift David's Tabernacle\
In old age, they will not slack

**תְּ**אֵבֵי יִשְׁעֲךָ[^22.1.1-2] קְנֵה\
עֲנֵם[^22.2.1] גּֽוּשׁוּ הֲלֹם[^22.2.2-3]\
**יְ**רוּשָׁלִַם עִירְךָ בְּנֵה[^22.3]\
פְּרוֹשׂ עָלֶֽיהָ שָׁלוֹם[^22.4]

Those desiring Your salvation acquire\
Tell them, "Return; be near"\
Build Jerusalem, burnt by fire\
Spread peace upon her there

[^1.1.3]: משמע עשיה בפועל וגם המתנה וצפיה כמו ואביו שמר את הדבר (עיין רש"י בראשית ל"א י"ז)
[^1.1]: תהלים קי"ט ח'
[^1.2]: כעין תהלים מ"ב ג'
[^1.3.1]: יעמיד
[^1.3.1-2]: כעין משלי ט"ו כ"ב
[^1.3.3-4]: כינוי להר המריה שהוא הר הבית כמו אלך לי אל הר המור ואל גבעת הלבונה שיר השירים ד' ו'
[^1.4.1]: ענין איבוד
[^1.4]: משלי שם
[^2.1]: דברים ל"א י"א בדרך מליצה
[^2.2]: כעין שם בדרך מליצה
[^2.3]: כעין שם בדרך מליצה
[^2.4]: כעין ברכת כהנים יאר ה' פניו אליך במדבר ו' כ"ה ועיין ישעיה נ"ב ח' כי עין בעין יראו בשוב ה' ציון
[^3.1]: כעין עמוס ט' י"א
[^3.2]: כעין ישעיה ל"ה ג' אלא ששם צווי על הנביאים לחזק את העם המתיאשים מן הגאולה (מלבי"ם שם) אבל עכשיו אין עוד נביא (תהלים ע"ד ט') הקב"ה צריך לאמצנו
[^3.3]: כעין ישעיה ט"ז ד'
[^3.4]: כעין שם
[^4.1.1]: מדברים כמו דובב שפתי ישנים שה"ש ז' י'
[^4.1]: מדברים בכל רוחות העולם
[^4.2.1-2]: יש להם שכר למוד הפרשה כמו במנחות דף ק"י. א"ר יצחק מאי דכתיב זאת תורת החטאת וזאת תורת האשם כל העוסק בתורת חטאת כאילו הקריב חטאת וכל העוסק בתורת אשם כאילו הקריב אשם
[^4.2.3]: יש בכוונה ב' פשטים א' שכר עשיית הדבר בפועל וב' שכר הדבור כמו שדרשו חז"ל במסכת שביעית פ"ו מ"ח וזה דבר השמטה
[^4.3]: משנה סוטה דף מ"א. והוא ענין הקהל שהוא על ידי המלך
[^5.1.2-4]: לשון המשנה סוטה מ"א. מוצאי יו"ט הראשון של חג והנה צ"ע אם כוונת המשנה לליל יום ב' או ליומו ואף שברוב מקומות מוצאי שבת או מוצאי יו"ט משמע לילה מ"מ מצינו במסכת תענית דף כ"ט. ומוצאי שבת היה ופרש"י שם יום ראשון ולא מצינו קריאת התורה שמחוייבת על פי דין בלילה ועיין בתוס' שם שכתבו ואהני בבא כל ישראל דמשמע מאתחלתא דמועד לא ביום ב' או ביום ג' משמע שהקהל מיד בליל מוצאי יו"ט ומה שכתבו ביום ג' נ"ל היינו אפילו כשנדחה מליל ב' כשחל בשבת עדיין צריך לזרז עכ"פ לעשותו מיד במוצאי שבת
[^5.2]: דברים ל"א י"א מקץ שבע שנים במעד שנה השמטה בחג הסכות ושנת השמטה היינו לאחר שנת השמטה ולא בתחלתו מדכתיב מקץ שבע שנים עיין מסכת סוטה מ"א.
[^5.3.2-3]: כינוי לתורה משלי ד' ב'
[^5.4.1-2]: מסכת סוטה דף מ"א: כדאמר רב חסדא בעזרת נשים הכא נמי בעזרת נשים
[^5.4.3]: עזרת נשים למטה בהר מעזרת ישראל עיין מסכת מדות פ"ב מ"ה וחמש עשרה מעלות מתוכה [של עזרת נשים] לעזרת ישראל
[^6.1]: כל האמורים במשנה ריש חגיגה חרש שוטה עבד סומא חולה וזקן וכן שומע ואינו מדבר (שם דף ג')
[^6.2.3]: של הקהל
[^6.3.3]: טהורה
[^6.4]: הוא הדין בגדולים טמאים פטורים
[^7.1.1]: של פרשת המלך והיינו לאחר יו"ט ראשון של חג
[^7.1.2-3]: אסתר ט' א'
[^7.2]: שעליה תהיה הקריאה
[^7.3.1-2]: בראשית ל"ז י"ח ופירושו אף קודם יו"ט
[^7.3.3]: יש להמניע מעשיית הבימה או הקריאה עצמה
[^7.4]: לפי הירושלמי במסכת מגלה פ"א ה"ד למה אין עושין הקהל בשבת מפני הבימה ויעשו מאתמול שלא לדחוק העזרה ופירש שם קרבן העדה שביו"ט היו מביאין קרבנותיהן וכו' והיו צריכין ריוח גדול והבימה גדולה ורחבה ומקצרה והנה התוס' (סוטה מ"א.) כתבו שמדאורייתא אין הקהל עד מוצאי יו"ט משום דכתיב במועד דמשמע בתוך המועד ולא בתחלתו וכתיב בבא כל ישראל דמשמע שם מאתחלתא דמועד ולדבריהם יש לפרש לשון הפיוט שקודם מוצאי יו"ט אין לעשות ההקהל שלא יהיו המקראות דחוקים
[^8.1.1]: עיין תוי"ט מסכת יומא פ"ז מ"א לשון חוזה שצריך לראות מה הם צרכי צבור
[^8.1]: לשון המשנה חזן הכנסת ופרש"י בדף מ: שמש הכנסת שטורח עיסקי הכנסת
[^8.2.2-3]: עיין רש"י בבא בתרא י"ד. ספר שכתב משה ובו קורין בעזרה [של נשים] פרשת המלך בהקהל נ"א סֵֽפֶר עֶזְרָא על פי מועד קטן י"ח: במשנה
[^8.3.2-3]: לפרש"י שם הוא מה שאנו קורין גבאי
[^8.4]: שם בגמרא דף מא. כולה משום כבוד המלך ופרש"י בדף מ: שמראין את מעלותיו מעלה למעלה ממעלה
[^9.1.1]: נשא אותו כמו טענו את בעירכם בראשית מ"ה י"ז
[^9.1.2-3]: סגן כהן גדול
[^9.2]: כהן גדול כעין תהלים קל"ג ב' שמדבר על אהרן שנמח משמן המשחה על ראשו
[^9.3.2]: משה עיין דברי הימים א' ד' י"ח ואת חבר וגו' ואלה בני בתיה בת פרעה אשר לקח מרד
[^9.3.2-3]: כאלו התורה אומרת כן כמו במשלי ח' כ"ב ה' קנני ועיין בדברי רש"ר הירש על דברים ל"א י' שאפשר שכוונת הכתוב של תקרא את התורה הזאת הוא לאותו ספר תורה שכתבו משה במקרא שלפני פניו באותה פרשה ויכתב משה את התורה הזאת שנתנה בארון אם מותר להוציאו להקהל או שהוא קאי על ספר תורה שנתנה לשבט לוי וכן משמע מרש"י ב"ב דף י"ד בפירוש. אשרי עין שראתה כתב ידו של משה רבינו ונזכה לראותה בב"א
[^9.4.1]: זרע כמו ולניני ולנכדי בראשית כ"א כ"ג
[^9.4.2-3]: דוד כמו שכתוב ודוד וכל בית ישראל משחקים לפני ה' בכל עצי ברושים וגו' שמואל ב' ו' ה' והמלך הוא נכדו
[^10.1]: משנה במסכת סוטה שם דף מא.
[^10.2]: שם אם רצה לישב הרשות בידו
[^10.3.3]: קודם הקריאה הנקרא למוד שנאמר למען ילמדון ודרשינן יְלַמֵּדוּן
[^10.4]: רמב"ם פ"ג ה"ד מהלכות חגיגה
[^11.1.1-2]: כינוי למשנה תורה
[^11.1]: משנה שם שמתחיל מאלה הדברים שהוא תחלת הספר
[^11.2]: פרשת שמע ישראל והיינו עד דברים ה' ט'
[^11.3]: שכר עשית המצות כעין דברים י"א כ"א למען ירבו ימיכם וגו' על האדמה וגו'
[^11.4]: כעין דברים י"א י"ג ולעניננו מרמז שקרא המלך כל פרשת והיה אם שמוע והיינו דברים י"א י"ג-כ"א
[^12.1.2]: פרשיות כמו ובצדק הגה ערך כי תשא בפיוטי מוסף של פרשת שקלים לר' אלעזר הקליר
[^12.2]: לפרש"י על המשנה בסוטה שם קרא פרשת מעשר בפרשת ראה (דברים ט"ז כ"ב-כ"ט) סמוך לפרשת מעשר בכי תבא (כ"ו י"ב-ט"ז) אע"פ שקורא אשימה עלי מלך (י"ז י"ד-כ') שמקומו ביניהם אחר כן
[^12.3.3]: ממעט כמו קהלת ואיננו חָסֵר לנפשו מכל אשר יתאוה קהלת ו' ב'
[^12.3]: רמז לפרשת אשימה עלי מלך שקורא לאחר פרשיות מעשר ושם כתוב רק לא ירבה לו סוסים וגו' דברים י"ז ט"ז
[^12.4.2]: באמצע כמו והעיר בתוך במדבר ל"ה ה'
[^12.4.3]: מקום כתיבתו
[^13.1]: והנה בענין סדר הקריאות יש שלש שיטות סדר הפיוט על פי גירסת המשנה לפנינו וכן שיטת התוי"ט אבל רש"י והרע"ב וילקוט שמעוני משמע מנייהו שהיה קורא פרשת המלך אחר ברכות וקללות והתוי"ט תמה על הרע"ב מנין לו (ועוד צ"ע שהתוי"ט מביא בשם רש"י ראיה כמותו אבל ברש"י לפנינו כהרע"ב) ועוד יש שיטה שלישית שאינו מדלג כלל מעשר תעשר עד סוף ברכות וקללות אלא קורא הכל על הסדר וכן דעת הרמב"ם פ"ג ה"ג מהלכות חגיגה וכן בפיורושו על המשנה (אבל אינו מבאר לשון המשנה) וכן דעת הסמ"ג מ"ע ר"ל וכיון שהוכרחתי לבחור באחד מהן בחרתי את מה שלפנינו במשנה ועוד שהיא כמו הכרעה בינונית והיינו שאיו חוששין לדלוג בכדי לסמוך פרשיות מעשר להדדי לשיטה א' וב' ועוד מסיימין בברכות וקללות לפי שיטה א' וג'
[^13.2]: דברים כ"ח א'-ס"ט
[^13.3.1]: לפניה ולאחריה שתקנו חז"ל
[^13.4.3]: נאמרות כמו מי ימלל תהלים ק"ו ב'
[^13.4]: משנה בריש אלו נאמרין סוטה דף ל"ב. והרמב"ם בהלכה ה' כתב שגם בברכות דינא הכי
[^14.1.1-2]: כמו שאר קורא בתורה
[^14.1.3]: פותח ובמקרא ברוב מקומות הוא בענין פתיחת הפה כמו פצו עלי פיהם תהלים כ"ב י"ד
[^14.1]: סדר הברכות נמצא ברמב"ם שם ה"ד
[^14.2]: ברכת רצה עד שאותך לבדך ביראה נעבוד
[^14.3]: היפוך של רצה וכו' בעמך ישראל
[^14.4]: ברכת מודים עד ולך נאה להודות
[^15.1]: אתה בחרתנו עד מקדש ישראל והזמנים
[^15.2.2]: בדבור כמו בורא נוב [ניב] שפתים ישעיה נ"ז י"ט
[^15.2.3]: מחשבה כמו והגיון לבי לפניך תהלים י"ט ט"ו
[^15.2]: כעין שוע אערך בניב והגיון מפיוט אדר והוד (1.2.2-4) לרבי שמעון בן יצחק שאומרים בקרובות ליום ב' של ר"ה
[^15.3.2-3]: המקדש הנקרא אהל מועד
[^16.1]: כעין שמואל א' ב' י' והוא תפלה על ישראל שתעמוד מלכותם
[^16.3.1]: גמר הכשר קרבן נקרא הרצאה כמו בזבחים דף ט"ו
[^16.3.2-3]: דכהנים שלוחי דרחמנא נינהו במסכת קדושין דף כ"ג
[^16.3]: תפלה על הכהנים
[^16.4.1-2]: רמז לחתימת הברכה מקדש הכהנים רמב"ם שם
[^16.4.3]: לשון רצון כמו הואל וברך את בית עבדך שמואל ב' ז' כ"ט
[^16.4]: אתה מקדש הכהנים תמצא חן בעבודתם
[^17.1]: לשון הרמב"ם מתחנן ומתפלל בה כפי מה שהוא יכול
[^17.3]: כעין רמב"ם שם הושע ה' את עמך ישראל שעמך צריכין להושע
[^17.4]: זהו החתימה
[^18.1]: חוזר ומפרש שבעת צאת העם עוד למלאכת הארץ
[^18.2]: לשון הרמב"ם ה"ו לשמוע באימה ויראה וגילה ברעדה כיום שניתנה בו בסיני
[^18.3.2]: זרע
[^18.3.3]: בן יהודה ראש משפחת מלכות בית דוד בסוף מגלת רות
[^18.4.3]: כינוי להקב"ה
[^18.4]: לשון הרמב"ם שם כיום שניתנה בו בסיני וכו' ויראה עצמו כאילו עתה נצטוה בה ומפי הגבורה שומעה שהמלך שליח הוא להשמיע דברי הﭏ
[^19.1.1]: שמע כמו הקשיבה לקול שועי תהלים ה' ג'
[^19.1.2-3]: בעת שצועקים בתפלה וכמו שאומרים בברכת גאלה בעת שועם אליו
[^19.1]: עכשיו מתפללין על הגאולה
[^19.2.3]: אחת מסממני קטרת בשמות ל' ל"ד
[^19.3]: דברים ל"א י"ב בדרך מליצה אתה ה' עשה ההקהל כי אנו מושבעין ועומדין שלא לעלות בחומה עיין כתובות דף קי"א שלא יעלו ישראל בחומה
[^19.4]: שם
[^20.1]: תהלים פ' ב'
[^20.2.1]: שם פסוקים ח' וכ'
[^20.2.3]: בהקהל כתוב הקהל את העם האנשים והנשים והטף וגרך אשר בשעריך וכבר הזכרנו האנשים והנשים והטף עכשיו נבקש רחמים על הגר 
[^20.3]: למענך עשה ולא לנו כעין תהלים קט"ו א'-ב' לא לנו ה' לא לנו כי לשמך תן כבוד וגו' למה יאמרו בגוים איה נא ﭏהיהם
[^20.4.1]: כעין שם למה יאמרו בגוים
[^20.4.2-3]: כעין ברכת המינים בתפלה
[^21.1.2]: שלא תפסיק
[^21.1.3]: על ראשם ככתר ועיין ספר שופטים כ' מ"ג כתרו את בנימן
[^21.1]: כעין ישעיה ל"ה י' ונ"א י"א ושמחת עולם על ראשם
[^21.2]: כעין ישעיה שם ופדויי ה' ישובון ובאו ציון ברנה
[^21.3.2]: רמז לחג הסכות
[^21.3.2-3]: בית המקדש
[^21.3.4]: תגביה כעין אקים שבמקרא
[^21.3]: כעין עמוס ט' י"א אקים את סכת דויד הנפלת
[^21.4]: כעין תהלים צ"ב ט"ו ולא תתקיים עוד קללת ונושנתם עיין רש"ר הירש מאמר ד' לחדש אב ביאור על דברים ד' כ"ה ונושנתם בארץ וגו' שמילת יָשָן היא כעין יָשֵן ויש בה משמעות רעה לא כן מילת זקן כי אין זקן אלא זה שקנה חכמה (קדושין דף לב:) ואוסיף עוד שגם מילת שיבה כמו כן לטובה קרוב לזקן ושבע (בראשית כ"ה ח')
[^22.1.1-2]: מסוף סדר סליחות של תענית צבור
[^22.2.1]: אמור להם
[^22.2.2-3]: קרב פה כמו גשי הלם רות ב' י"ד
[^22.3]: כעין תהלים קמ"ז ב' בונה ירושלם ה' וכעין תפלה י"ח ולירושלם עירך ברחמים תשוב וכו' ובנה אותה
[^22.4]: מעין החתימה
