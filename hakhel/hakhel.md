# תוספת[^0.1.1] זכר להקהל[^0.1.2-3] לליל שני של סוכות למוצאי שביעית

# ע"ס א"ב וחתום בו שמות המחבר ובני ביתו

# האנשים[^0.3.1] והנשים[^0.3.2] והטף[^0.3.3]

אֶׄת חֻקֶּֽיךָ אֶשְׁמֹר[^1.1.3][^1.1]\
מָתַי אָבוֹא וְאֶרְאֶה[^1.2]\
יַׄצִּיב[^1.3.1] גְּבוּל[^1.3.1-2] הַר מוֹר[^1.3.3-4]\
דְּׄבִיר[^1.4.1] לָכֵן יִתְגָּאֶה[^1.4.2-3][^1.4]

I Await your statutes with suspense\
When will I witness having arrived?\
Erected around Moriah a fence\
The Sanctuary thus glorified

בְּׄבֹא כָל יִשְׂרָאֵל[^2.1]\
לֵרָאוֹת אֶת פָּנֶֽיךָ[^2.2]\
וְׄנֶֽגֶד כָּל יִשְׂרָאֵל[^2.3]\
יָׄשוּב כָּבוֹד נָוֶֽךָ[^2.4.3][^2.4]

At the arrival of all Israel\
To appear before its Creator\
Then before all of Israel\
To His abode He will enter

גְּׄדוֹר אֶת פִּרְצוֹתֵֽמוֹ[^3.1]\
בִּרְכַּֽיִם כֹּשְׁלוֹת אַמֵּץ[^3.2]\
סֵֽׄתֶר הֱוֵה לָֽמוֹ[^3.3]\
נְׄזוֹר[^3.4.1] שׁוֹדֵד וָמֵץ[^3.4]

For their breach construct a wall\
To the weak-kneed O give might\
Be a shelter us them all\
Distance plunderer and parasite

דּׄוֹרְשִׁים[^4.1.1] בְּכָל צַד[^4.1.2-3]\
לִפְעֻלָּתָם שְׂכַר[^4.2.1-2] דָּבָר[^4.2.3][^4.2]\
פָּׄרָשַׁת הַמֶֶּֽלֶךְ כֵּיצַד[^4.3]\
הָׄיֹה הָיָה נָהָר[^4.4.3] כְּבָר[^4.4]

In every direction expounding\
Receiving the reward of the matter\
"How's read the chapter of the king?"\
As if they'd gathered like a river

הַׄתְּקִיעָה[^5.1.1] בְּאִזּוּל[^5.1.2] יוֹם טוֹב[^5.1.2-4]\
בְּמֹעֵד שְׁנַת הַשְּׁמִטָּה[^5.2]\
קְׄבֻצַת[^5.3.1] פִּצֵּל רָטֹב[^5.3.2-3][^5.3]\
חֲׄצַר נָשִׁים[^5.4.1-2] לְמַֽטָּה[^5.4.3]

After the holiday trumpets treble\
The year that the land is still\
The house of Jacob will assemble\
To the women's court down the hill

וָׄעוּד[^6.1.1] שָׁלֹשׁ לִבְחִירָה[^6.1]\
בְּיִקְּהַת[^6.2.1] לִמּוּד[^6.2.2] יִרְאָה[^6.2.3]\
לִׄשְׁמֽוֹעַ[^6.3.1] אִשָּׁה אֲגוּרָה[^6.3.3]\
יׄוֹנֵק[^6.4.1] טָעוּן הֲבָאָה[^6.4.2-3]

Appointed thrice to appear\
Gather in awe for the learning\
A woman must come to hear\
Infants they need bringing

זְׄמַן הַמִּקְרָא[^7.1.1-2] הִגִּֽיעַ[^7.1]\
בִּימָה שֶׁל עֵץ לָקִים[^7.2]\
וּׄבְטֶֽרֶם יִקְרַב[^7.3.1-2] לַמְנִֽיעַ[^7.3.3]\
הַׄרְפּוֹת[^7.4.1] שַׁבָּתוֹן[^7.4.2] מִדְּחוּקִים[^7.4]

When the time finally arrives\
They assemble the wooden structure\
Not before or when the Lulav waves\
Relieving the rest day's pressure

חַׄזַּן[^8.1.1] עִסְקֵי כְנֶֽסֶת[^8.1]\
נוֹטֵל סֵֽפֶר עֲזָרָה[^8.2.2-3]\
נׄוֹתֵן לְרֹאשׁ הַכְּנֶֽסֶת[^8.3.2-3]\
לַרְבַּׄתׄ[^8.4.1] לַנָּשִׂיא[^8.4.2] מִׄשְׂ֯ׄרָ֯ה֯ׄ[^8.4]

The overseer of the assembly\
Lifts up the Temple scroll\
Hands it to the head of the assembly\
To elevate the king's lofty role

טׄוֹעֲנוֹ[^9.1.1] לְאַׄהֲׄרֹׄןׄ שֵׁנִי[^9.1.2-3]\
וְשֶֽׁמֶן הַטּוֹב עַל הָרֹאשׁ[^9.2]\
יְׄלוּד יׄוֹׄכֶֽׄבֶׄדׄ[^9.3.1-2] כְּתָבָֽנִי[^9.3]\
לְנֶֽכֶד[^9.4.1] שָׂחַק בִּבְרוֹשׁ[^9.4.2-3][^9.4]

The assistant to Aaron then bears it\
And the anointed priest does deliver\
Scion of Yocheved's sacred writ\
To the seed of David - cypress waver

יְׄקַבֵּל עוֹדֶֽנּוּ עֹמֵד[^10.1.2-3][^10.1]\
בַּל יֵשֵׁב שַׁבְּחֶֽנּוּ[^10.2]\
מְׄגַדֵּל[^10.3.1] הֲכָנָה לְלַמֵּד[^10.3.3]\
אֲשֶׁר בָּֽחַר בָּֽנוּ[^10.4]

Receiving it while still standing\
Not sitting deserves admiration\
He extols, preparing for teaching\
"He Who chose us as His nation"

כֵּֽׄפֶל הַתּוֹרָה[^11.1.1-2] מַתְחִיל[^11.1]\
עַד בַּמְּזֻזוֹת יִקָּבְעוּ[^11.2.2-3][^11.2]\
וְׄאֵת הָאֲדָמָה יַנְחִיל[^11.3]\
אִם שָׁמֺֽעַ תִּשְׁמְעוּ[^11.4]

He commences Deuteronomy\
Until the doorpost diction\
Then, "In the land autonomy\
If to His command is your attention"

לִׄוּוּי[^12.1.1] פְּרְקֵי מַעֲשֵׂר[^12.1]\
בִּרְאֵה וּבְכִי[^12.2.1-2] תָבוֹא[^12.2]\
סׄוּסִים רַק חָסֵר[^12.3.3][^12.3]\
אַף כִּי[^12.4.1-2] בַתָּֽוֶךְ[^12.4.3] מִכְתָּבוֹ[^12.4.4]

Adjoining the tithe chapters\
Twenty-six with fourteen\
"Limit horses from foreign borders"\
Though it is written in between

מְׄסַיֵּם בַּחֲזָרַת[^13.1.1-2] כְּרוֹת[^13.1.2-3]\
בְּרִית חֲסָדִים[^13.2.2] וְאָלוֹת[^13.2.3][^13.2]\
בְּׄרָׄכוֹת[^13.3.1] כְּמוֹ[^13.3.2] אֲמָרוֹת[^13.3.3]\
בִּיׄהׄוּׄדִׄיׄתׄ[^13.4.1] הֵן מֻלָּלוֹת[^13.4.3][^13.4]

Concluding with recertifying\
The treaty of "blessings and curses"\
The benedictions like the reading\
In the Jewish language he expresses

נָׄטַע בְּתוֹכֵֽנוּ[^14.1.1-2] מוֹצֵא[^14.1.3]\
כְּדֶֽרֶךְ קוֹרֵא הָעֵדֹת[^14.2.3][^14.2]\
יְׄתַנֶּה[^14.3.1] נוּסַח רְצֵה[^14.3.3]\
וּלְךָ נָאֶה לְהוֹדוֹת[^14.4]

"Nota B'thochenu" is then next\
Like after the Torah reading\
"R'tzeh" from the prayer text\
"And To You thanks is fitting"

סֵֽׄדֶר קְדֻשַּׁת[^15.1.2] רְגָלִים[^15.1]\
עוֹרֵךְ בְּנִיב[^15.2.2] וְהִגָּיוֹן[^15.2.3][^15.2]\
שַׂׄגֵּב[^15.3.1] הֵיכַל גַּלִּים[^15.3.3][^15.3]\
אָדוֹן הַשּׁוֹכֵן בְּצִיּוֹן[^15.4.2-3]

The order of the festivals blessing\
Words expressed in concentration\
Elevate the sanctuary building\
O Master, Who Dwells in Zion

עֺׄז שְׁׄלֹׄמֹׄהׄ[^16.1.2] לִמְשִׁיחֶֽךָ[^16.1]\
אַתָּה הַבּוֹחֵר בְּיִשְׂרָאֵל[^16.2]\
רִׄצּוּי[^16.3.1] צִירֵי[^16.3.2] קָרְבָּנֶֽיךָ[^16.3]\
מְקַדֵּשׁ הַכֹּהֲנִים[^16.4.1-2] הוֹאֵל[^16.4.3][^16.4]

Solomon's glory give Your regents\
You Elector of Israel\
The appeasement of your agents\
O Sanctifier of priests take well

פּׄוֹתֵֽחַ שְׂפָתָיו[^17.1.1-2] וּפוֹגֵֽעַ[^17.1.3][^17.1]\
עַד תְּחִנָּתוֹ כִּלָּה\
אֻׄמְְּךָ צְרִיכִין לִוָּשֵֽׁעַ[^17.3]\
בָּרוּךְ שׁוֹמֵֽעַ תְּפִלָּה[^17.4]

Opening his lips with entreaties\
Until his prayer's conclusion\
Save your nation from calamities\
Blessed be The Listener of petition

צֵׄאת שַׁבַּת הָאָֽרֶץ[^18.1]\
חַזֵּק דָּת אֱמֶת וּבָרָה[^18.2.3-4][^18.2]\
לְׄהַאֲזִין אֶל נִין[^18.3.3] פֶּֽׄרֶׄץׄ[^18.3.4]\
כִּבְסִינַי מִפִּי גְבוּרָה[^18.4.3][^18.4]

When the land concludes its resting\
Uphold the Law of truth and clarity\
By hearing Peretz's offspring\
As if by Sinai direct from the Deity

קְׄשׁוֹב[^19.1.1] בְּעֵת שַׁוְּעָם[^19.1.2-3][^19.1]\
תִּכּוֹן לְפָנֶֽיךָ נָטָף[^19.2.3][^19.2]\
הַׄקְהֵל אֶת הָעָם[^19.3]\
הָאֲנָשִׁים וְהַנָּשִׁים וְהַטָּף[^19.4]

Be attentive to their supplication\
Like to incense's sweet scents\
Gather in the entire nation\
Men, women, children and infants

רַׄחֵף[^20.1.1] מֵאַשּׁוּר כְּיׄוֹׄנָׄהׄ[^20.1]\
מִן הָאֶזְרָח וּמִן הַגֵּר[^20.2.4][^20.2]\
לָֽׄמָּה יֹאמְרוּ אַיֵּה נָא[^20.3]\
בַּגּוֹיִם כְּאֶׄסְׄתֵּׄרׄ[^20.4.2] תְּמַגֵּר[^20.4.3]

Gather in like the plumy\
From native to the proselyte\
Why tolerate the blasphemy\
Of nations like Esther You fight

שִׂׄמְחַת עוֹלָם כַּתְּרֵם[^21.1.3][^21.1]\
פְּדוּיֶיךָ בְּרִנָּה יְשׁוּבוּן[^21.2]\
וְׄאֶת סֻכַּת[^21.3.2] דָּוִיד[^21.3.2-3] הָרֵם[^21.3.4][^21.3]\
בְּשֵׂיבָה עוֹד יְנוּבוּן[^21.4]

Eternal joy 'round them encircle\
The redeemed with song will be back\
Also uplift David's Tabernacle\
In old age, they will not slack

תְּׄאֵבֵי יִשְׁעֲךָ[^22.1.1-2] קְנֵה\
עֲנֵם[^22.2.1] גּֽוּשׁוּ הֲלֹם[^22.2.2-3]\
יְׄרוּשָׁלִַֽם עִירְךָ בְּנֵה[^22.3]\
פְּרוֹשׂ סֻכַּת[^22.4.2] שָׁלוֹם[^22.4]

Those desiring Your salvation acquire\
Tell them, "Return; be near"\
Build the city Jerusalem You desire\
Spread peace upon her there

בא"י[^23.0.1] פורש[^23.0.2] סוכת שלום עלינו ועל כל עמו ישראל ועל ירושלים

[^0.1.1]: רבותינו הראשונים הורישו לנו פיוטי מערבית שאנו אומרים בעשרה ימי יו"ט של שלש רגלים בחו"ל ופעמים הפיוט בברכת השכיבנו קצר כמו שאר ברכות אבל ברוב שאנו אומרים לפי מנהג אשכנז יש פיוט ארוך קודם חתימת הברכה שנקרא תוספת
[^0.1.2-3]: רוב התוספות מדברים במצוה שאנו חסרים בגלות בענינא דיומא קרבן פסח הקרבת העומר בכורים מעשרות ושמחת בית השואבה ואוסיף אני פיוט זכר להקהל
[^0.3.1]: יוסף קלונימוס ב"ר ישראל הלוי בתחלת בית שלישי של כל חרוז
[^0.3.2]: דינה חיה בתחלת בית רביעי של הז' חרוזים הראשונים בת משה (ושרה) בבית רביעי של שורה שמינית
[^0.3.3]: שלמה יונה אהרן יוכבד פרץ יהודית ואסתר
[^1.1.3]: משמע עשיה בפועל וגם המתנה וצפיה כמו ואביו שמר את הדבר רש"י בראשית לא:יז ותכלית פיוט זה לעורר צפיה לקיום המצוה בפועל ולפיכך שני הכוונות נכונים
[^1.1]: תהלים קיט:ח
[^1.2]: כעין תהלים מב:ג
[^1.3.1]: קים כמו בברכת גאלה של שחר אמת ויציב וכו'
[^1.3.1-2]: כעין משלי טו:כה בית גאים יסח ה' ויצב גבול אלמנה
[^1.3.3-4]: כינוי להר המריה שהוא הר הבית כמו אלך לי אל הר המור ואל גבעת הלבונה שה"ש ד:ו
[^1.4.1]: קדש הקדשים כמו אל דביר הבית אל קדש הקדשים מ"א ח:ו
[^1.4.2-3]: מפיוטים אמרו לﭏהים ומעשה ﭏהינו מקרובות שחרית ליוה"כ
[^1.4]: הפוך ממשלי טו:כה שיתגאה בית ה' בבנינו ולא כבית גאים שלא כדין שיסחם ה'
[^2.1]: לא:יא [סתם מקרא הוא דברים] בדרך מליצה
[^2.2]: כעין לא:יא לראות את פני ה' בדרך מליצה
[^2.3]: כעין לא:יא תקרא את התורה הזאת נגד כל ישראל באזניהם בדרך מליצה
[^2.4.3]: מדורך כמו אל נוה קדשך שמות טו:יג
[^2.4]: כעין תפלת על הכל שאומרים לפני קריאת התורה בשבת ויו"ט ונראהו עין בעין בשובו אל נוהו ככתוב (ישעיה נב:ח) כי עין בעין יראו בשוב ה' ציון ונאמר ונגלה כבוד ה' (שם מ:ה)
[^3.1]: כעין עמוס ט:יא וגדרתי את פרציהן וכעין תפלת האונן שתגדור פרצותינו יו"ד שדמ:יב
[^3.2]: כעין ישעיה לה:ג וברכים כשלות אמצו אלא ששם צווי על הנביאים לחזק את העם המתיאשים מן הגאולה (מלבי"ם) אבל עכשיו אין עוד נביא (תהלים עד:ט) הקב"ה צריך לאמצם
[^3.3]: כעין ישעיה טז:ד הוי סתר למו
[^3.4.1]: הרחק כמו וינזרו מקדשי בני ישראל ויקרא כב:ב
[^3.4]: כעין ישעיה טז:ד הוי סתר למו מפני שודד כי אפס המץ כלה שד ורמז לעליה לרגל שכתוב בו ולא יחמד איש את ארצך בעלתך שמות לד:כד
[^4.1.1]: לומדים א"נ כעין סוכה מא. ציון היא דורש אין לה (ירמיה ל:יח) וכו' מכלל דבעיא דרישה
[^4.1.2-3]: בכל רוחות העולם
[^4.2.1-2]: כעין ירמיה לא:טו יש שכר לפעלתך
[^4.2.3]: עשיית הדבר בפועל א"נ שכר הדבור כמו שדרשו חז"ל שביעית ו:ח וזה דבר השמטה
[^4.2]: מנחות קי. א"ר יצחק מאי דכתיב זאת תורת החטאת וכו' כל העוסק בתורת חטאת כאילו הקריב חטאת
[^4.3]: מא. [סתם ש"ס הוא סוטה] והוא ענין הקהל שהוא על ידי המלך
[^4.4.3]: אסיפת עם להקהל שדומה לנהר כמו ונהרו אל טוב ה' ירמיה לא:יא
[^4.4]: כעין יחזקאל א:ג הָיֹה הָיָה דבר ה' ... על נהר כבר ופירושו כאלו כבר היה הקהל
[^5.1.1]: ירושלמי מגלה א:ד [למה אין עושין הקהל בשבת] מפני התקיעה ור"מ ג:ד [סתם ר"מ הוא רמב"ם חגיגה] פסק תוקעין בחצוצרות בכל ירושלים כדי להקהיל את העם
[^5.1.2]: לשון הלך וכלה כמו ראה כי אזלת יד לב:לו
[^5.1.2-4]: כעין מא. מוצאי יו"ט הראשון של חג והנה צ"ע אם הכוונה לליל יום ב' או ליומו ואף שברוב מקומות מוצאי שבת או מוצאי יו"ט משמע לילה מ"מ מצינו בתענית דף כ"ט. ומוצאי שבת היה ופרש"י שם יום ראשון ולא מצינו קריאת התורה שמחוייבת על פי דין בלילה ועיין בתוס' שם שכתבו ואהני בבא כל ישראל דמשמע מאתחלתא דמועד לא ביום ב' או ביום ג' משמע שהקהל מיד בליל מוצאי יו"ט ומה שכתבו ביום ג' נ"ל היינו אפילו כשנדחה מליל ב' כשחל בשבת עדיין צריך לזרז עכ"פ לעשותו מיד במוצאי שבת
[^5.2]: לא:י מקץ שבע שנים במעד שנה השמטה בחג הסכות ושנת השמטה היינו לאחר שנת השמטה ולא בתחלתו מדכתיב מקץ שבע שנים מא.
[^5.3.1]: לשון הקהל כמו הקבצו ושמעו בני יעקב בראשית מט:ב
[^5.3.2-3]: יעקב שפצל מקל רטוב (לח) בראשית ל:לז ויקח לו יעקב מקל לבנה לח ולוז וערמון ויפצל וגו'
[^5.3]: כעין לג:ד קהלת יעקב
[^5.4.1-2]: מא: כדאמר רב חסדא בעזרת נשים הכא נמי בעזרת נשים
[^5.4.3]: עזרת נשים למטה בהר מדות ב:ה וחמש עשרה מעלות מתוכה [של עזרת נשים] לעזרת ישראל
[^6.1.1]: מזומן להִקָּהֵל כמו יהי ביתך בית ועד לחכמים אבות א:ד
[^6.1]: מי שנתחייב להתועד שלש פעמים בשנה במקום אשר יבחר והיינו כל זכרים חוץ מכל האמורים בחגיגה ב. חרש שוטה עבד חגר סומא חולה וזקן וכן שומע ואינו מדבר ומדבר ואינו שומע שם ג.
[^6.2.1]: הקהל כמו ולו יקהת עמים בראשית מט:י
[^6.2.2]: חגיגה ג. אנשים באים ללמוד
[^6.2.3]: לא:יב ולמען ילמדו ויראו
[^6.3.1]: חגיגה ג. נשים באות לשמוע אע"פ שפטורות מראייה
[^6.3.3]: אסופה בהקהל כמו אגרה בקציר מאכלה משלי ו:ח
[^6.4.1]: קטן מאד שפטור מראיה
[^6.4.2-3]: חגיגה ג. טף למה באין כדי לתן שכר למביאיהן וכעין בכורים ב:ב טעונין הבאת מקום
[^7.1.1-2]: לאחר יו"ט ראשון של חג
[^7.1]: כעין ברכות ב:א והגיע זמן המקרא
[^7.2]: מא. עושין לו בימה של עץ
[^7.3.1-2]: בראשית לז:יח ופירושו אף קודם יו"ט
[^7.3.3]: יש להמניע מעשיית הבימה א"נ הקריאה עצמה
[^7.4.1]: להקל לחץ כמו וירף ממנו שמות ד:כו
[^7.4.2]: ביום הראשון שבתון ויקרא כג:לט א"נ שהוא רמז לשבת בראשית שבת שבתון מקרא קדש שם כג:ג ורמז בזה שאין מאספים כשחל בשבת ר"מ ג:ז ועזרת נשים רפה ואין העם דחוקים
[^7.4]: לפי הירושלמי מגלה א:ד [למה אין עושין הקהל בשבת] מפני הבימה ויעשו מאתמול שלא לדחוק העזרה ופירש שם קרבן העדה שביו"ט היו מביאין קרבנותיהן וכו' והיו צריכין ריוח גדול והבימה גדולה ורחבה ומקצרה א"נ תוס' מא. כתבו שמדאורייתא אין הקהל עד מוצאי יו"ט משום דכתיב במועד דמשמע בתוך המועד ולא בתחלתו וכתיב בבא כל ישראל דמשמע שם מאתחלתא דמועד ולדבריהם יש לפרש לשון הפיוט שבראשון אין לעשות ההקהל שלא יהיו המקראות דחוקים
[^8.1.1]: לשון חוזה שצריך לראות מה הם צרכי צבור תוי"ט יומא ז:א
[^8.1]: מא. חזן הכנסת ופרש"י מ: שמש הכנסת שטורח עיסקי הכנסת
[^8.2.2-3]: עיין רש"י בבא בתרא יד. ספר שכתב משה ובו קורין בעזרה [של נשים] פרשת המלך בהקהל נ"א סֵֽפֶר עֶזְרָא על פי מועד קטן יח:
[^8.3.2-3]: לפרש"י מ: הוא מה שאנו קורין גבאי
[^8.4.1]: לשון להרבות כמו מהרבית [קרי מֵהַרְבַּת] גאל הדם ש"ב יד:יא
[^8.4.2]: מלך הוריות י. איזהו נשיא זה מלך
[^8.4]: מא. כולה משום כבוד המלך ופרש"י מ: שמראין את מעלותיו מעלה למעלה ממעלה והוא כעין ישעיה ט:ו לםרבה המשרה ... ועל ממלכתו
[^9.1.1]: נושא אותו כמו טענו את בעירכם בראשית מה:יז
[^9.1.2-3]: סגן לכהן גדול שהוא שני לאהרן
[^9.2]: כהן גדול כעין תהלים קלג:ב כשמן הטוב על הראש ירד על הזקן זקן אהרן
[^9.3.1-2]: משה כמו שנאמר ויקח עמרם את יוכבד דדתו לו לאשה ותלד לו את אהרן ואת משה שמות ו:כ
[^9.3]: כאלו התורה אומרת כן כמו במשלי ח:כב ה' קנני ועיין בדברי רש"ר הירש על דברים לא:י שאפשר שכוונת הכתוב של תקרא את התורה הזאת הוא לאותו ספר תורה שכתבו משה לא:ט ויכתב משה את התורה הזאת שנתנה בארון אם מותר להוציאו להקהל א"נ שהוא קאי על ספר תורה שנתנה לשבט לוי וכן משמע מרש"י ב"ב יד: בפירוש. אשרי עין שראתה כתב ידו של משה רבינו ונזכה לראותה בב"א
[^9.4.1]: זרע כמו ולניני ולנכדי בראשית כא:כג
[^9.4.2-3]: דוד כמו שכתוב ודוד וכל בית ישראל משחקים לפני ה' בכל עצי ברושים וגו' ש"ב ו:ה והמלך הוא נכדו
[^9.4]: ספר תורה [נתון] למלך
[^10.1.2-3]: בראשית יח:כב
[^10.1]: מא. עומד ומקבל
[^10.2]: מא. וקורא יושב אגריפס המלך עמד וקבל וקרא עומד ושבחוהו חכמים
[^10.3.1]: ברכות כא. מנין לברכת התורה לפניה מן התורה שנאמר כי שם ה' אקרא הבו גודל לﭏהינו (לב:ג) ולמהרש"א כי שם ה' אקרא קאי אדברי תורה וא"כ הבו גודל קאי אברכה
[^10.3.3]: קודם הקריאה הנקרא למוד שנאמר למען ילמדון ודרשינן יְלַמֵּדוּן חגיגה ג.
[^10.4]: ר"מ ג:ד
[^11.1.1-2]: כינוי למשנה תורה
[^11.1]: מא. מתחיל מאלה הדברים שהוא תחלת הספר
[^11.2.2-3]: כעין יו"ד רפט:א ויברך אקב"ו לקבוע מזוזה
[^11.2]: עד פרשת שמע שדבריה במזוזה והיינו עד ה:ט
[^11.3]: שכר עשית המצות כעין יא:כא למען ירבו ימיכם וגו' על האדמה וגו'
[^11.4]: יא:יג ומרמז שקרא פרשת והיה אם שמוע יא:יג-כא
[^12.1.1]: צירוף כמו הפעם ילוה אישי אלי בראשית כט:לד
[^12.1]: בענין סדר הקריאות יש שלש שיטות סדר הפיוט על פי גירסת המשנה לפנינו וכן שיטת התוי"ט אבל רש"י והרע"ב וילקוט שמעוני משמע מנייהו שהיה קורא פרשת המלך אחר ברכות וקללות ולדעה שלישית אינו מדלג כלל מעשר תעשר עד סוף ברכות וקללות אלא קורא הכל על הסדר וכן דעת ר"מ ג:ג ובפיורושו על המשנה והסמ"ג מ"ע ר"ל וכיון שהוכרחתי לבחור באחד מהן בחרתי את מה שלפנינו במשנה ועוד שהיא כמו הכרעה בינונית והיינו שאיו חוששין לדלוג בכדי לסמוך פרשיות מעשר להדדי לשיטה א' וב' ועוד מסיימין בברכות וקללות לפי שיטה א' וג' [נ"א לפי שיטת ר"מ לְאַחַר עַשֵּׂר תְּעַשֵּׂר ופירושו שיש לקרות עשר תעשר ולאחריו על הסדר כל הפרשיות]
[^12.2.1-2]: [נ"א לפי שיטת ר"מ עַד עֵֽרֶךְ כִּי ופירושו שקורא עד פרשת כי תבוא]
[^12.2]: לפרש"י מא. קרא פרשת מעשר בפרשת ראה יד:כב-כט סמוך לפרשת מעשר בכי תבא כו:יב-טז אע"פ שקורא אשימה עלי מלך יז:יד-כ שמקומו ביניהם אחר כן
[^12.3.3]: ממעט כמו קהלת ואיננו חָסֵר לנפשו מכל אשר יתאוה קהלת ו:ב
[^12.3]: רמז לפרשת אשימה עלי מלך שקורא לאחר פרשיות מעשר ושם כתוב רק לא ירבה לו סוסים וגו' דברים יז:טז
[^12.4.1-2]: [נ"א לפי שיטת ר"מ אֲשֶׁר ופירושו שבכלל כל הפרשיות קורא אשימה עלי מלך אשר הוא באמצע]
[^12.4.3]: באמצע כמו והעיר בתוך במדבר לה:ה
[^12.4.4]: מקום כתיבתו
[^13.1.1-2]: [נ"א לפי שיטת רש"י מְבַטּאוֹ אַחַר ופירושו שמה שאמרנו לעיל לגבי פרשת אשימה עלי מלך שבחרוז לפני זה מבטאו (אומרו מלשון לבטא בשפתים ויקרא ה:ד) לאחר ברכות וקללות]
[^13.1.2-3]: כעין כח:בט אלה דברי הברית אשר צוה ה' את משה לכרת וגו' מלבד הברית וגו'
[^13.2.2]: טובות כמו ועשה חסד דתרגומו ועביד טיבו בראשית כד:יב ובענין הברכות כח:יא-יב כתוב והותרך ה' לטובה וגו' את אוצרו הטוב וגו'
[^13.2.3]: כט:כ ככל אלות הברית הכתובה בספר התורה הזה
[^13.2]: מא. ברכות וקללות והיינו כח:א-סט
[^13.3.1]: לפניה ולאחריה שתקנו חז"ל מ: ומא. ור"מ ג:ד סדר הברכות על פי ר"מ ובנוסח הפיוט הברכות שידועים לנו נוסחן כתובות בדרך ספור דברים והאינן ידועות לנו כתובות בדרך בקשה
[^13.3.2]: ר"מ ג:ה כתב שגם בברכות דינא הכי
[^13.3.3]: דברי תורה כמו אמרות ה' אמרות טהורות תהלים יב:ז
[^13.4.1]: לשון קודש כמו ואל תדבר עמנו יהודית מ"ב יח:כו
[^13.4.3]: נאמרות כמו מי מלל לאברהם בראשית כ:ז
[^13.4]: לב.
[^14.1.1-2]: על התורה (מ: וכן בכל הברכות)
[^14.1.3]: מוצא מפיו
[^14.2.3]: מצוות התורה כמו אלה הָעֵדֹת ד:מה
[^14.2]: ר"מ (ג:ד וכן בכל הברכות) ומברך לאחריה כדרך שמברך כל קורא בתורה
[^14.3.1]: יאמר כמו שם יתנו צדקות ה' שופטים ה:יא
[^14.3.3]: על העבודה ר"מ רצה ה' ﭏהינו בעמך ישראל וכו' (אלא דע"כ נוסחה בזמן המקדש היתה משונה מזמן הזה)
[^14.4]: על ההודיה ר"מ מודים אנחנו לך וכו'
[^15.1.2]: ואומר קדושת היום באמצע ביצה יז:
[^15.1]:  מא. של רגלים ר"מ אתה בחרתנו מכל העמים וכו' עד מקדש ישראל והזמנים כדרך שמברכין בתפלה
[^15.2.2]: בדבור כמו בורא נוב [ניב] שפתים ישעיה נז:יט
[^15.2.3]: מחשבה כמו והגיון לבי לפניך תהלים יט:טו
[^15.2]: כעין שוע אערך בניב והגיון מפיוט אדר והוד לרבי שמעון בן יצחק שאומרים בקרובות ליום ב' של ר"ה
[^15.3.1]: חזק והגבה כמו קריה נשגבה ישעיה כו:ה
[^15.3.3]: תלים כמו ירמיה ט:י ונתתי את ירושלם לגלים ועכשיו (בזמן בית שני או לעתיד) בנוי א"נ מפני שכותליו מיחזי כאדותא דימא סוכה נא: ופרש"י נראות כגלי הים
[^15.3]: על המקדש ר"מ על המקדש שיעמוד
[^15.4.2-3]: ר"מ וחותם בה בא"י השוכן בציון
[^16.1.2]: כמו ר"מ אסורי ביאה יג:טו לפיכך לא קבלו בית דין גרים כל ימי דוד ושלמה וכו' ובימי שלמה שמא בשביל המלכות והטובה והגדלה שהיו בה ישראל חזרו
[^16.1]: על ישראל והוסיף ר"מ שתעמוד מלכותם וכעין ש"א ב:י ויתן עז למלכו וירם קרן משיחו
[^16.2]: ר"מ וחותם בה הבוחר בישראל
[^16.3.1]: גמר הכשר קרבן נקרא הרצאה כמו במנחות ג. פסח ששחטו לשם אשם לירצי
[^16.3.2]: שלוחים כמו ציר נאמן לשלחיו משלי כה:יג וכהנים שלוחי דרחמנא נינהו קדושין כג:
[^16.3]: על הכהנים והוסיף ר"מ שירצה הﭏ עבודתם
[^16.4.1-2]: ר"מ וחותם בא"י מקדש הכהנים
[^16.4.3]: לשון רצון כמו הואל וברך את בית עבדך ש"ב ז:כט
[^16.4]: אתה מקדש הכהנים תמצא חן בעבודתם
[^17.1.1-2]: כעין תהלים נא:יז שפתי תפתח
[^17.1.3]: תפלה כמו ואל תשא בעדם רנה ותפלה ואל תפגע בי ירמיה ז:טז
[^17.1]: ועל שאר התפלה והוסיף ר"מ מתחנן ומתפלל בה כפי מה שהוא יכול
[^17.3]:  ר"מ וחותם בה הושע ה' את עמך ישראל שעמך צריכין להושע
[^17.4]: ר"מ בא"י שומע תפלה
[^18.1]: חוזר ומפרש שבעת צאת העם עוד למלאכת הארץ
[^18.2.3-4]: תהלים יט:ט-י מצות ה' ברה וגו' משפטי ה' אמת
[^18.2]: כעין ר"מ ג:ו שלא קבעה הכתוה אלא לחזק דת האמת
[^18.3.3]: זרע כמו ולניני ולנכדי בראשית כא:כג
[^18.3.4]: בן יהודה ראש משפחת מלכות בית דוד בסוף מגלת רות
[^18.4.3]: כינוי להקב"ה
[^18.4]: לשון ר"מ לשמוע באימה ויראה וגילה ברעדה כיום שניתנה בו בסיני וכו' ויראה עצמו כאילו עתה נצטוה בה ומפי הגבורה שומעה שהמלך שליח הוא להשמיע דברי הﭏ
[^19.1.1]: שמע כמו הקשיבה לקול שועי תהלים ה:ג
[^19.1.2-3]: בעת שצועקים בתפלה וכמו שאומרים בברכת גאלה בעת שועם אליו
[^19.1]: עכשיו מתפללין על הגאולה
[^19.2.3]: אחת מסממני קטרת שמות ל:לד
[^19.2]: כעין תהלים קמב:ב תכון תפלתי קטרת לפניך
[^19.3]: לא:יב בדרך מליצה אתה ה' עשה ההקהל כי אנו מושבעין ועומדין שלא לעלות בחומה (כתובות קיא.)
[^19.4]: לא:יב בדרך מליצה
[^20.1.1]: ענין פריחה כמו על על גוזליו ירחף לב:יא וגם חרדה כמו ירמיה כג:ט נשבר לבי בקרבי רחפו כל עצמותי הייתי כאיש שכור וכגבר עברו יין ונראה שחרדה שמבקרא יחרדו כצפור ממצרים כמו כן משמע פריחה כי כאשר העוף פורח יחרד כל גופו
[^20.1]: כעין הושע יא:יא יחרדו כצפור ממצרים וכיונה מארץ אשור והוא ענין קבוץ גלויות
[^20.2.4]: כעין לא:יב וגרך אשר בשעריך
[^20.2]: במדבר טו:ל ואע"פ ששם מדבר במי שעבד ע"ז במזיד הקב"ה יקבל תשובתם
[^20.3]: כעין תהלים קטו:ב למה יאמרו בגוים איה נא ﭏהיהם
[^20.4.2]: שבקשה מאחשורוש לאבד אויבי ישראל כמו שנאמר ינתן גם מחר ליהודים אשר בשושן לעשות כדת היום וגו' ויהרגו בשושן שלש מאות איש אסתר ט:יג-טו
[^20.4.3]: כעין ברכת המינים בתפלה והזדים מהרה תעקר ותשבר ותמגר
[^21.1.3]: על ראשם ככתר ועיין ספר שופטים כ:מג כתרו את בנימן
[^21.1]: כעין ישעיה לה:י ונא:יא ושמחת עולם על ראשם
[^21.2]: כעין ישעיה שם ופדויי ה' ישובון ובאו ציון ברנה
[^21.3.2]: רמז לחג
[^21.3.2-3]: בית המקדש
[^21.3.4]: תגביה כעין אקים שבמקרא
[^21.3]: כעין עמוס ט:יא אקים את סכת דויד הנפלת
[^21.4]: כעין תהלים צב:טו עוד ינובון בשיבה ולא תתקיים עוד קללת ונושנתם עיין רש"ר הירש מאמר ד' לחדש אב ביאור על ד:כה ונושנתם בארץ וגו' שמילת יָשָן היא כעין יָשֵן ויש בה משמעות רעה לא כן מילת זקן כי אין זקן אלא זה שקנה חכמה קדושין לב: ואוסיף עוד שגם מילת שיבה כמו כן לטובה קרוב לזקן ושבע בראשית כה:ח
[^22.1.1-2]: מסוף סדר סליחות של תענית צבור עמך ונחלתך רעבי טובך צמאי חסדך תאבי ישעך
[^22.2.1]: אמור להם ואפילו בלי שאלה מקודם כמו וענו הלוים כז:יד
[^22.2.2-3]: קרב פה כמו גשי הלם רות ב:יד
[^22.3]: מסליחת משאת כפי למנחה של יוה"כ והוא כעין תהלים קמז:ב בונה ירושלם ה' וכעין דניאל ט:טז ישב נא אפך וחמתך מעירך ירושלם
[^22.4.2]: רמז לחג
[^22.4]: מעין החתימה
[^23.0.1]: אין חתימת הברכה כאן אלא למראה (יהושע כב:י) לא לעולה ולא לזבח (שם כב:כה) כי מי אני לומר דברי תוך התפלה ואפילו הכי כתבתיו בדרך פיוטי הראשונים
[^23.0.2]: כן הנוסח לפי מה שאנו נוהגין ע"פ מנהג פפד"מ
